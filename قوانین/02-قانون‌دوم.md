# قانون دوم

### یادگیری کد با هدف، پروژه داشته باشید

زمانی که من برای اولین بار شروع به یادگیری برنامه‌نویسی کردم، بارها و بارها اتفاق افتاد که با انگیزه و حرارت شروع کردم ولی بعد از مدتی آن را رها کردم. این یک داستان رایج در میان کدنویسانان خودآموز است. با درس گرفتن از گذشته و پس از تدریس به دانشجویان زیادی متوجه شدم که چه اتفاقی در حال رخ دادن است. بسیاری از مبتدیان یادگیری برنامه‌نویسی را با انتخاب یک زبان دلخواه شروع می‌کنند و با تعداد زیادی آموزش، همراه می‌شوند. آن‌ها کدهایی که تدریس می‌شود را خط به خط کپی می‌کنند و گاها تمریناتی مثل پیدا کردن اعداد اول و از این قبیل را انجام می‌دهند. اما می‌دانید مشکل این روند چیست؟ من می‌توانم به راحتی پیدا کردن اعداد اول را با جست‌وجو در اینترنت پیدا کنم و انجام دادن این کار بدون سرچ واقعا جالب نیست!

حقیقت این است که اگر یادگیری برنامه‌نویسی با زبانی خاص را صرفا برای اینکه آن را یاد بگیرید شروع کنید، برای شما مشکل است که در آن مهارت پیدا کنید. برای تقویت مهارتی مثل برنامه‌نویسی، به محرک و انگیزه درونی نیاز دارید، به‌طوری شما را از خوردن و خوابیدن باز دارد. صادقانه بگویم، کدنویسی بر روی پروژه‌های خودم، از جذاب‌ترین کارهایی است که انجام داده‌ام. به این شکل که تفکر منطقی را با خلاقیت ترکیب می‌کردم و در نهایت چیزی را خلق می‌کردم. در اغلب موارد، چیزی که جهان مثلش را ندیده بود. چیزی که ممکن بود زندگی من و بسیاری از افراد دیگر را راحت‌تر و خوشحال‌تر کند. دقیقا مثل زمانی که شما یک موتورسیکلت زیبا و دلربا را در گاراج خود، بدون هزینه کردن برای قطعات آن، ایجاد کرده‌اید.

این همان چیزی است که بیشتر افراد را ترغیب می‌کند. میل به خلق کردن. بنابراین، توصیه من به شما این است که یادگیری برنامه‌نویسی را از طریق دنبال کردن آموزشی که چیزی را می‌سازد، آغاز کنید. طبیعی است که از همان ابتدا نمی‌توانید چیزی مثل آمازون، کلش‌اف‌کلنز یا... را بسازید ولی می‌توانید چیزهای ساده‌تر و جالب‌تر را بسازید. مثلا یک بازی تاس یا یک برنامه‌ی فلش کارت بسازید، مهم این است تا پایان آموزشتان، شما چیزی را ایجاد کرده باشید که بتوانید از آن استفاده کنید و آن را به دیگران هم نشان دهید. اینگونه شما به شدت ترغیب خواهید که که کدنویسی را ادامه دهید.

در طول تمام دوره‌ها، ما همیشه به دانش‌آموزانمان می‌گوییم که یک برنامه‌ی ساده را طراحی کنند و تا پایان آموزششان آن را کدنویسی و پیاده سازی کنند. چیزی که از مهارت‌هایی که در طول دوره یادگرفته‌اند، استفاده کنند و در عین حال کمی هم آن‌ها را به چالش بکشد، زیرا باید نحوه اضافه کردن ویژگی‌های جدید به برنامه، نحوه برخورد با مسئله و حل کردن آن را هم بیاموزند.

در راستای خلق پروژه خودتان، هیچ محدودیتی وجود ندارد، البته زمانی که شما شروع به کار کردن بر روی پروژه‌ خودتان می‌کنید، دشوار خواهد بود، چرا که مثل دوره آموزشیتان، دستور‌العمل‌های مرحله به مرحله وجود ندارد و شما خودتان باید آن را کشف کنید. فراموش نکنید که دقیقا بعد از گذراندن این مرحله است که مهارت شما در کدنویسی افزایش میابد و توانایی شما در حل مسائل و چالش‌ها هم ارتقا پیدا می‌کند.

[قانون سوم)](https://github.com/mohsn-mirzaei/LearnToCode/blob/main/%D9%82%D9%88%D8%A7%D9%86%DB%8C%D9%86/03-%D9%82%D8%A7%D9%86%D9%88%D9%86%E2%80%8C%D8%B3%D9%88%D9%85.md)
